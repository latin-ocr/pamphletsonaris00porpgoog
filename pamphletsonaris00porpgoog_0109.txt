PRAEFATIO. V

Graeci consecrassent, quas volucres sacrificassent. Praeterea ne quid
certo de Porphyrii disputatione iudicio deesset, inquisivi quando
confecta esset et quae inter eam et alias eiusdem viri disputationes
ratio intercederet, qui possent fontes esse ex quibus hauriret, quae
oraculomm allatorum fides esse videretur. Quare a vita Porphyrii
orsus sum, quam quum nondum satis subtiliter scriptam esse et ex
libris philosophi nuper primunr editis explanari posse intellexissem,
denno narravi3 perscrutatus deinde, quo tempore singulae commen-
tationes confectae editaeque essent, tres vitae fnisse partes interae
diversas demonstrari. Dum enim Athenis Longinum audit (i. e. ab
a. 252 usque ad a. 262), et scriptores veteres, praecipue Homerum,
et cultum deorum ita fere tuitus interpretatusque est, ut antiquitas ’
tradiderat ; primis commorationis Romanae annis quum veteres ne-
que inter se constqre neque cum summae philosophiae ratione con·
sentire cognovisset, et sub verbis scriptorum et sub institutis sacro-
rum reconditam aliquam et celsam subtilemque sententiam subiecit3

postremo aliqpanto ante a. 267, quo urbem Plotinique scholas reli·

quit, missis prorsus et abiectis Homero cultuque deorum totum sese , ¹

puriori dedit philosophiae.

In prima vitae parte scripsit de oraculis. At ipsa ista oracula
genuinane sunt an subditicia? Nam nullum eorum ah ullo vetustiore ·
scriptore traditur, plurima et vocabulorum delectu et numerorum
ratione posteriorem litterarum Alexandrinarum aetatem redolent. -
Potuerunt tamen genuina esse , id est fusa in deorum templis. Non-
dum enim obmutuisse numina fatidica* Porphyrii temporesnuper
ostendi*; fuisse vaticinationum corpora, ex quihus Porphyrius hau-
rire posset, nunc probavi ; composui enim veterum scriptorum, ‘qui
responsa divina collegerunt, nomina. — Atqui quum permulta Por·
phyrii oracula non hexametris, sed aliis numeris sint composita,
nonne ea certe fraudis speciem aperte prae se ferunt? — De qua
re ut scirem quid statuendum esset, oracula congessi quaecunque
vincta quidem oratione, non tamen hexametris scripta traduntur.
Ita intellexi, trimetros iambicos Delphis vel Harpagi tempore, sub
imperatoribus versus elegiacos Delphis, tetrametros trochaicos Clari

* De novissima oraculorum aetate. Berol. Springeri impensis, 1854, ch. 4.

 

